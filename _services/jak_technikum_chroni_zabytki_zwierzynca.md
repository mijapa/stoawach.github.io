---
title: "Jak Technikum im. Jana Zamoyskiego chroni zabytki Zwierzyńca?"
date: 2022-10-15T10:36:00+01:00
weight: 3
---

![gmach główny](/images/posts/gmach_glowny.jpg)

Zwierzynieckie Technikum to szkoła średnia z wieloletnią tradycją plasująca się w polskiej czołówce. Jego siedziba znajduje się w zespole Zarządu Ordynacji Zamojskiej wpisanym do rejestru zabytków. Jest to serce zabytkowego Zwierzyńca.

W ostatnich latach wyremontowana została oficyna boczna północna (stołówka i biblioteka). Dofinansowanie ze środków budżetu państwa pozwoliło na remont dachu oficyny skrzydłowej południowej (internat). Gmach główny dzięki dofinansowaniu ze środków Ministerstwa Kultury i Dziedzictwa narodowego również otrzymał nowe pokrycie dachowe.
W tym roku udało się usunąć z dziedzińca część umieszczonych w PRL, dysharmonijnych z otoczeniem urządzeń sportowych. Rozwiązanie takie pozwoliło nadać przestrzeni przed oficynami bardziej reprezentacyjny charakter. Ostatecznie proponuje się przeniesienie boiska na obszar za schroniskiem młodzieżowym.
W najbliższej przyszłości planowana jest wymiana okien w szkolnych budynkach.

Dzięki uprzejmości Technikum i Starostwa dla mieszkańców oraz zwiedzających udostępnione zostało przejście łączące Kościół na Wodzie z długim kanałem. Pozwala to na uczytelnienie i ekspozycję historycznego charakteru całego założenia willowego. Powiązanie widokowe pomiędzy wyspą z kościołem, a placem centralnym w miejscu dawnej willi, jest jednym z ważniejszych dla całej kompozycji założenia willowo-parkowego w Zwierzyńcu.

Dziękujemy Technikum im. Jana Zamoyskiego w Zwierzyńcu oraz Powiat Zamojski za dbanie o nasze wspólne dobro. To również dzięki Wam Zwierzyniec zmienia się na lepsze z poszanowaniem swojej historii.

![internat](/images/posts/internat.jpg)
![stołówka](/images/posts/stolowka.jpg)
![staw długiego kanału](/images/posts/staw_dlogiego_kanalu_2.jpg)
![internat](/images/posts/internat_2.jpg)
![dziedziniec](/images/posts/dziedziniec.jpg)

MJP