---
title: "Jak chronione jest zabytkowe serce Zwierzyńca i co daje nam ta ochrona?"
date: 2022-10-08T11:18:00+01:00
weight: 2
---

![dziedziniec](/images/posts/dziedziniec.jpg)


Zabytkowe centrum Zwierzyńca to część układu przestrzennego miasta wpisanego do rejestru zabytków już w 1978 r.  Obszar ten przedstawiamy na mapie. Znajdują się w nim następujące obiekty wpisane do rejestru zabytków:
- kościół filialny rzymskokat. pw. św. Jana Nepomucena wraz z drzewostanem,
- zespół Zarządu Ordynacji Zamojskiej wraz z założeniem zieleni i układem wodnym,
- browar,
- zespół "Pałacu Plenipotenta" wraz z drzewostanem.

Nie są to oczywiście jedyne zabytki na tym terenie, ale zabytki rejestrowe to te, które są najlepiej chronione.
  
Ustawa o ochronie zabytków i opiece nad zabytkami jednoznacznie określa sposób postępowania w przypadku obiektów wpisanych do rejestru zabytków: wszelkie działania, które mogłyby prowadzić do naruszenia substancji lub zmiany wyglądu zabytku muszą być konsultowane z konserwatorem i wykonywane wg jego wytycznych, a prowadzenie prac bez pozwolenia podlegać będzie karze administracyjnej do nawet 500.000zł.

Ta ochrona pozwala nie tylko na zachowanie dziedzictwa dla przyszłych pokoleń, ale też na właściwe wykorzystywanie jego potencjału w rozwoju gospodarczym i społecznym.
Dbanie o zabytki Zwierzyńca nie polega na robieniu z niego skansenu, ani wyrzucaniu przedsiębiorców i turystów. Popieramy rozwój i inwestycje zawsze wtedy, gdy przyczyniają się do powiększenia naszego wspólnego dobra.

![mapa strefy ochrony konserwatorskiej](/images/posts/strefa.jpg)
![altana](/images/posts/altana.jpg)
![kościółek](/images/posts/kosciolek_2.jpg)
![zwierzyńczyk](/images/posts/zwierzynczyk.jpg)
![zwierzyńczyk](/images/posts/zwierzynczyk_2.jpg)

MJP
