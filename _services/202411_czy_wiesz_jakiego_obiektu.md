---
title: "Czy wiesz, jakiego obiektu brakuje na tym zdjęciu? O tym wciąż wie niewielu!"
date: 2024-11-16T16:30:00+01:00
weight: 1
---

![Fragment założenia willowego w Zwierzyńcu](/images/posts/2024/zalozenie_zlotu_ptaka_202411.jpg)
*Fragment założenia willowego w Zwierzyńcu*

Ujęcie z lotu ptaka idealnie oddaje genius loci tego miejsca - harmonijne połączenie architektury i natury.
Na zdjęciu widoczny jest centralny fragment założenia willowego w Zwierzyńcu skąpany w kolorach jesieni i ciepłym świetle zachodzącego słońca.
Na pierwszym planie znajduje się “kościółek na wodzie” pw. św. Jana Nepomucena wraz ze stawem kościelnym. W środkowej części usytuowane są oficyny pałacowe ustawione w podkowę. Dalej widnieje staw willowy wraz z długim kanałem. W głębi rozciągają się lasy Roztoczańskiego Parku Narodowego i Nadleśnictwa Zwierzyniec.
Na samym środku zdjęcia ukazuje się miejsce, na którym przez 250 lat stała imponująca  modrzewiowa willa o wymiarach 60x12 metrów – serce renesansowego Zwierzyńca.

„Dominantą architektoniczną osi kompozycyjnej był budynek rezydencji. [...] Całość ukształtowana w układzie osiowym i symetrycznym tworzyła wraz z dominantą budowli kompozycyjną jedność. [...]
Na osi budynku było wejście z dziedzińca do obszernej sieni — w rodzaju westybulu ze schodami na piętro, gdzie znajdowała się obszerna sala i kaplica”​​. - podają w artykule z 1986 roku pt. “Renesansowa willa Jana Zamoyskiego w Zwierzyńcu nad Wieprzem” autorzy L. Matławska-Patyk i M. Patyk.

Razem możemy zmienić przyszłość tego wyjątkowego miejsca! Udostępnij ten post i pomóż dotrzeć do osób, które, tak jak Ty, chcą przywrócić blask temu niezwykłemu miejscu!

Zdjęcie dzięki uprzejmości Fundacji Honesty, która realizuje projekt Kultura3D - Ród Zamoyskich - Historia i Dziedzictwo.

#Zwierzyniec #UkrytyKodZwierzyńca #MiastoOgród #Zamojszczyzna #Roztocze #Lubelskie #villarestituta #turystyka #dziedzictwo #zabytki #krajobrazy #TajemnicePrzeszłości #PodróżeWczasie #MagiczneMiejsce #RoztoczańskiParkNarodowy #NadleśnictwoZwierzyniec

©MJP/foto. MJP
