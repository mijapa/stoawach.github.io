---
title: "Z czego chcemy być dumni?"
date: 2022-06-26T18:25:00+01:00
weight: 3
---

![Kościół "na wodzie" pw. św. Jana Nepomucena w Zwierzyńcu, Zwierzyniec](/images/posts/kosciolek_3.jpg)
*Kościół "na wodzie" pw. św. Jana Nepomucena w Zwierzyńcu*

Mamy wyjątkowe szczęście, że żyjemy w mieście o tak bogatym dziedzictwie kulturowym, historycznym i przyrodniczym. Idealna Willa Zwierzyniecka z całą swoją oprawą oraz zamiłowanie i dążenia kolejnych ordynatów do ochrony przyrody to rzeczy wyjątkowe w skali świata. Z nich chcemy być dumni, bo uważamy, że zasługują na docenienie nie tylko w Polsce, ale i całej Europie. Aby tak się jednak stało, potrzeba wielu starań oraz troski przy porządkowaniu i rewaloryzacji strefy objętej ochroną konserwatorską, również bezpośredniego jej sąsiedztwa.

Ktoś może przekornie powiedzieć: “Ale mnie nie interesują zabytki. Co ja będę miał z tego Zabytkowego Centrum?”. Na szczęście odpowiedź na to pytanie jest bardzo prosta: piękniejsze, uporządkowane centrum, z odnowionymi zabytkami, bezpośrednio przekłada się na podniesienie wartości nieruchomości mieszkańców nie tylko Zwierzyńca, ale też całej gminy. Ponadto wzrośnie również wartość ogółu biznesów prowadzonych w okolicy.

Wszyscy możemy zyskać wiele. Pytanie tylko, czy dostrzeżemy ogromny potencjał i odważymy się na konsekwentne realizowanie zmiany.

![Gmach główny Technikum im. Jana Zamoyskiego w Zwierzyńcu, Zwierzyniec](/images/posts/gmach_glowny_2.jpg)
*Gmach główny Technikum im. Jana Zamoyskiego w Zwierzyńcu*
![Willa Borowianka, Zwierzyniec](/images/posts/borowianka.jpg)
*Willa Borowianka, Zwierzyniec*

MJP/foto. MJP
